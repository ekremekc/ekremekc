 24 Nisan 2023 Pazartesi

- Yerel saat ile 1 sularında Malaga havalimanına iniş yaptık. Uçaktan indiğimizde hava 30C idi, ve bu sıcaklık bindiğimiz yer olan Londra Stansted'den 20C daha fazlaydı. Bir egeli olarak benim çok hoşuma giden bu hava durumu, bir Erzincanlı olan eşim için aşırı sıcaktı :)

Ama uzun bir aradan sonra hiç bu kadar kemiklerimin ısındığınıı hissetmemiştim. Umarım Fas seyahatine kadar bedenimiz bu sıcaklığı Cambridge'in soğuk havasında muhafaza edebilir :)

Havalimanında pasaport kontrolünü geçer geçmez bizi karşılayacağını söyleyen araba firmasını aramaya başladık. Fakat benim ismimin yazılı olduğu hiçbir levha göremedim. Daha sonra firmaya isminin yazılı olduğu yeşil bir tişört giymiş bir beyefendiye yaklaştım, adımı söyledim. O da hemen bizi aracın yanına götürdü. Çok az ingilizcesi ile arabayı bırakırken havalimanın otoparkına getirip, arabanın camını biraz indirdikten sonra merkezi kilit ile kapıları kilitleyip anahtarı içine atmamı söyledi. İlk başta ilginç gelen bu bilgi, arabayı hızlıca bırakmak için harika bir kolaylık olacaktı :)

Arabayı yarım depo benzin ile aldık, hali ile yarım depo benzin ile bırakmamız istendi. Hemen eşyalarımızı bagaja koyup Malaga merkeze doğru yola çıktık.

Sabah Cambridge'den kahvaltısız olarak 05:30 da çıktığımız için epey acıkmıştık. Arabamızı şehir merkezinde çok merkezi bir otoparka parkettik. Ardından çıktığımız ilk çıkışa 20m mesafede bir türk dönerci :)

Havanın sıcaklığı uzun bir aradan sonra bünyeme o kadar iyi geldi ki güneşin altında sürekli bileklerimi açıp cildimi D vitaminine doyurmaya çalışıyordum :)

Ardından çarşı gibi bir yere yöneldik. Bir yürüyüş yolu, sağlı sollu dondurmacılar. Ben hala inanamıyorum. Ardından afrika işlemeleri olan bir dükkana girdik. Çok meşhur olan Tortlilla'dan 3 adet, soğanlı :) Yanına bir de içecek. Aç olunca öyle güzel geldi ki lezzeti :) Bizim masa hariç her masada içkinin içilmesi de bana Datça'daki yazları hatırlattı. Onların arasından kardeşimle geçip camii'de cemaatle öğle namazından sonraki göl seferlerimiz :)

Burada atıştırdıktan sonra şehirde yürürken Malaga'daki en büyük katedral'e geldik. Yapı oldukça haşmetli idi. Fakat kiliselerin olağan karanlık yapısı ve kalabalıktan ötürü içine girmeyi tercih etmedik. Fakat bahçesindeki portakal ağaçları harikaydı.

Ardından El Cazaba (Sanırım öyleydi ismi) denen bir yere gittik, dar Malaga sokakları arasından. Uzun zamandır tepe gören bize, özellikle bana o kadar güzel geldi ki tepeden şehre hakim olarak bakan kaleyi aşağıdan görmek :)

Aldık 3 adet bilet hemen, başladık tırmanmaya. Dünyanın dört bir yanından çocuklu turistlerle yukarı çıkıyoruz. Kalenin surlarının inişli çıkışlı merdivenleri. Her çıktığımız merdivenden sonra bizi karşılayan yemyeşil bahçeler, ortasında tertemiz su şırıltılı havuzlar..

Tepesine çıktığımızda Malaga'yı yukarıdan gören, hakim bir teras. Birkaç dakika şehri gözlemledik. Sahilde kocaman bir ingiliz yolcu gemisi, sahil boyunca yapılmış, bizim TOKİ'leri andıran 20 katlı apartmanlar. akdeniz'in güzelliğine ket vurmuşsa da uzun süre sonra gördüğümüz masmavi gökkubbe ve birleştiği deniz..

Ardından asansör ile aşağı inme imkanı olunca gözlerimiz parladı, zira oldukça yorulmuştuk. Canım ve ablası beni beklerken hızlıca arabayı alıp onlarla birlikte namaz için Malaga Merkez Camii'ne geçtik.

Camii'ye vardığımızda dış kapısı kapalıydı. Fakat oldukça organize bir yere benziyordu. Kemerlerle birleştirilmiş kolonların üzerine kondurulmuş kubbeye sahip, Fas mimarisini andıran duvar işlemeleri..

İçeri girer girmez yaşlı bir amcaya selam verdim. İngilizcesi yoktu tabii, o yüzden beden dili ile devam ettim. Abdest almak istediğimi söyledim, ağız ucu ile yol gösterdi. Abdesthanesi bembeyaz mermerlerle kaplı idi ve çok temizdi, uzun süre sonra çok güzel geldi. Abdestimi alıp öğle namazını eda ettik. Ardından ikindiyi bekledim. Saat 6'da okunacak. Gelen cemaate rica ediyorum, diyorum ki: "Ben Türküm, ezan okumak istiyorum." Gelen cemaat oldukça pasifti, sanki sinirleri alınmış insan gibi. Ruhları yoktu. Samimi bir şekilde coğrafyamın selamını iletiyor, hiçbir şekilde karşılık alamıyordum. Camii'nin düzenine de kimse karışmak istemiyordu, umursuzlardı. Ardından ingilizce bilen bir çocuk geldi, Abdülhamid. Biraz tanıştık, ona "insanlar hiç arkadaşçıl değil, neden?" diye sordum, o da "ramazan yeni bitti insanlar yorgundur" dedi. Ezan okuyabilir miyim dedim, imama sorabiliriz dedi. Ardından imam geldi.

Maalesef oldukça umursuz bir yaşlı amca cübbesiyle mihraba yanaştı. Ezan okumak istediğimi ilettim, direktör izin vermiyor dedi. Ve sanki kağıttan metin okur gibi ezan okudu. Cemaatin başı karşıya dahi bakmadan herkes sünnete başladı. Ardından namazı kıldık, Abdülhamid imama selam verdi, çıkıp giderken seslendim: "İmamla konuşmak istiyorum, çevirir misin benim söylediklerimi?"

Abdülhamid başladı çevirmeye. Camideki cemaatin hiçbirinin doğru düzgün selamımı almadığını, insanların çok soğuk olduklarını anlattım. Tahminim o ki Abdülhamid dediklerimi tam iletmedi. Öylesine terledi ki konuşurken, bazı cevapları imama sormadan kendisi verdi. Dedim, "Ben seni çok zorladım, sen devam edebilirsin.", imam ise Abdülhamid'e kendisinin işinin namaz kıldırmak olduğunu söyletti. "Siz bu bölgenin liderisiniz" desem de Abdülhamid'in söylediğimi çevirdiğini zannetmiyorum. "Ben sizin direktörünüzle konuşmak istiyorum" dedim, bana instagram hesabı gösterdi. Ardından dedim:

- "Ben sizi İstanbul'da Süleymaniye camii'nde ağırlamak istiyorum, lütfen gelin sizi misafir edelim, karşılayalım."

Oralı bile olmadı, maalesef büyük ihtimalle hayatı boyunca o mihraba günde 5 kere uğrayıp yaklaşık 15'er dakika durup ona emanet edilen hayatı bitirecek.

Çok üzgün bir şekilde oradan ayrıldım, iletişim bilgilerini alarak. Ve Kurtuba'ya doğru sahil yolundan devam ederek yola çıktık. Belde ismi Nenja, Javier tavsiye etmişti. Harika bir akdeniz kumsalına sahip, suyu tuzlu, mis gibi. Arabayı hemen uygun bir yere çekip, tişörtümü çıkardığım gibi denize girdim :) Ağrıyan boynuma, bedenime öyle iyi geldi ki akdeniz'in suyu.

Kumlanan ayaklarımızı yıkadık. Arabaya tekrar geçip Gırnata'ya devam ettik. Gece saat 10 civarıydı ama hava hala aydınlıktı, ilginçti :) Arabamızı güç bela parkedip hotele geçtik. Yattığımız gibi kaldık :)
    
25 Nisan 2023 Salı
 

GRANADA

26 Nisan 2023 Çarşamba

KURTUBA

27 NİSAN SEVİLLA VE MALAGA

 
 

  